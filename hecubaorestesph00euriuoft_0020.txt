viii PRAEFATIO·

Cautius igitur in hae parte me gessi, et quaedam in-
tacta reliqui, in quibus tamen errorem latere posse
suspicatus sim. Hoc seme] observandum est, nihil
tam frequenter in librarios cadere, quam verborum
ordinem immutare. Hune errorem illi quidem, ubi
animadverterunt, aliquando literis numeralibus indi-
cant. Sed has notas ii, qui postea codicem exscri-
bunt, dum ad finem operis properant, saepe negligunt.
[xii] Tutissima proinde corrigendi ratio est vocularum,
si opus est, transpositio.

Licentiae, quam in dialectis sibi permisere Tragici,
fines accurate constituere perdifficile est: Ionismos
tamen quosdam adhibuisse, sed parce et raro, extra
controversiam est. Dixerunt utique ξένος et ξεῖνος,
μόνος et μοῦνος, ’γόνατα et γούνατα, κόρος et κοῦρος, δορὶ et
δουρί. Plures vero ex Homero invexit librariorum
inscitia. Dialecti Doricae, choris usitatissimae, ratio
paullo facilior est, nec tamen omnino certa. Nulli
enim codices, ne optimi quidem, Doricas formas in
melicis constanter retinent. Sed hane regulam ser-
vandam putavi, ut eae, ubicunque vel unus modo non
pessimae notae codex praeberet, in textu reponerem.
ln plerisque enim Mss„ ubi in contextus serie Dorica
forma exstat, Attica vel communis supra scripta est.
Hanc igitur scribas quoties alteri praetulisse credibile
est!

Praeter Aldi editionem, cujus lectiones plerasque
memorandas putavi, utpote ex Mss. fere expressam,
usus sum Barnesiana, Kingiana, M usgraviana, Brunck-
iana, Beckiana. Kingius multa loca ex Mss. cor-
rexit, sed judicio parum acri, et de emendationibus
suis lectorem raro certiorem facit. In re metrica
multum se jactat, et Scholiastarum auctoritate, quae
nulla est, versus choricos disponit. Interdum ex con-
jectura mera eaque fallaci textum interpolavit. Verum
416. post 414. posuit et 417. delevit. Hunc errorem
Thomas Morellus, qui Kingii editionem repetivit,
sustulit3 sed ipse, [xiii] ut fidem et judicium hominis
agnoscas, codicum descriptionem, quam dederat
Kingius, omisit3 et v. 578. pro τοιάδ’ ἀμφὶ σῆς λέγον,
audacter, sed tacite, edidit τοῖος ἀμφὶ σῆς λόγος. Cum
notam ad hunc locum scribebam, editionem tantum

