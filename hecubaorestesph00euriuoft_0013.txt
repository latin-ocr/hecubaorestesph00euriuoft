PRAEFATIO.

[iii] Quin in hac Euripideae Hecubae editione praestare·
conatus sim, paucis exponam. Nihil hic exquisiti
aut reconditi expectandum; tironum usibus haec
opella potissimum destinata est.

Primum hoc operam dedi, ut textus, si non omnino
emendatus, plerisque saltem ceteris editionibus purior
exhiberetur. Deinde editoris officium esse judicavi,
nihil, nisi monito lectore, novare3 praesertim, si qua
ex conjectura lectio admittenda videretur. Quocirca
editionis Aldinae lectionem semper memoravi, nisi
forte paucisin locis, quae ad communem errorum fon-
tem pertinerent, cujusmodi est Dorismus iste μάτηρ pro
μήτηρ, et terminationis ι sive ιν additio vel detractio.

Quod ad varias lectiones attinet, plerasque, praeter-

- quam aperte vitiosas, enotavi3 sed auctoritates, qui-

bus singulae nituntur, non semper curiose enumeravi;
propterea quod modo non erat tanti, modo tam negli-
genter in hoc munere versati erant ceteri editores, ut
testimonia Mstorum neque accurate numerari neque
ponderari possent. Quotiescunque Euripidis loca ab
antiquo quopiam scriptore cum varietate lectionis lau-
dari memineram, sedulo monui. Hujus rei insigne
exemplum reperies versu 568

[iv] In vocibus per crasin conjunctis, ut κᾶτι, κᾶν, καν
(i. e. καὶ ἐν, καὶ αν) et similibus scribendis, rationem a
vetustioribus Mss. servatam diligenter secutus sum.
Iota scilicet nusquam addi oportet, nisi ubi καὶ cum
diphthongo crasin efficit, ut in κᾷτα pro καὶ εἶτα. Hoc

post alios monuit Dawesius. (Α)
Eurip. a

